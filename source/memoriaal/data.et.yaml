title: Memoriaal
pictures:
    - /assets/images/bg/memoriaal.jpg
content:
    -
        text: |
            Kommunistlik terrorirežiim kehtestati Eesti okupeerimisega 17. juunil 1940 ja see lõppes Eesti iseseisvuse taastamisega 20. augustil 1991. Selle tagajärjel kaotas Eesti iga viienda oma veidi üle miljonist elanikust, kellest rohkem kui 75 000 mõrvati, vangistati või küüditati. Kommunismiohvrite memoriaal on pühendatud neile kõigile.

            Memoriaalil on kaks osa – „Teekond“ terrori läbi hukkunute nimetahvlitega ja „Koduaed“, millele lisanduvad terroripaiku tähistavad kohakivid ning teabetekstid. Memoriaali juurde kuulub ka kommunistliku terrori ohvriks langenud Eesti ohvitseride mälestusmärk.

            „Teekonna“ mälestusseinale on kantud nende Eesti inimeste nimed, kes on terrori käigus hukkunud, s.t mõrvatud või surnud vangistuses või asumisel. Mälestusseinal ei ole nende tuhandete ohvrite nimesid, kes ei jõudnud tagasi koju ja kelle saatus on teadmata. See sein on mälestuseks ka neile.

            Memoriaali elektrooniline osa on kommunismiohvrite andmebaas, kuhu on kantud kõik aastatel 1940–1991 kommunistliku terrori läbi kannatanud isikud, sealhulgas hukkunud, Nõukogude Liidu okupatsioonivõimu poolt kohtuväliselt represseeritud või alusetult süüdimõistetud, kes vabanesid ja samuti küüditamisele kuulunud isikud, keda okupatsioonivõimudel küüditada ei õnnestunud.
    -
        id: autorid
        title: Memoriaali autorid
        text: |
            Arhitektuur ja maastikuarhitektuur:
            autorid: Kalle Vellevoog, Jaan Tiidemann, Tiiu Truus
            meeskond: Martin Prommik, Kersti Nigols, Liis Voksepp, Annika Liivo, Marianna Zvereva
            Skulptuur: Kirke Kangro

            Haljastus: Lidia Zarudnaja
            Graafiline disain: Martin Pedanik
            Digiväljundid: Argo Roots
            Ohvitseride mälestusmärgi tehniline lahendus: Margus Triibmann

            Kommunismiohvrite andmebaas:
            koostanud: Eesti Mälu Instituut
            andmebaasi tehniline teostus: Mihkel Putrinš 
    -
        id: asukoht
        title: Juhised memoriaali külastamiseks
        text: |
            Memoriaal asub Tallinnas Maarjamäel. Peasissepääs Pirita tee poolt.
            Bussid nr 1A, 5, 8, 34A, 38 bussipeatus Mälestusvälja.
            Pirita teel memoriaali sissekäigu kõrval on parkla autodele ja bussidele. Samuti on võimalik parkida ülemises parklas. Hoidke suunda FC Levadia Maarjamäe jalgpallikompleksi ja Saksa sõjaväekalmistu järgi (Kose tee).
            [Asukoht kaardil](https://goo.gl/maps/BS4wghXs5EM2)
