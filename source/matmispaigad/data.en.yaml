title: Matmispaigad võõrsil
pictures:
    - /assets/images/bg/matmispaigad.jpg
content:
    -
        text: |
            Valdav osa kommunistliku terrori ohvritest puhkab täna nimetutes ristideta haudades.
            Kuid paljud matmispaigad on ka meie inimeste mäludes. Kogume need kokku ning talletame elektroonilisel memoriaalil.

            ## Andmete kontroll ja täiendamine

            Palun kontrollige, kas elektroonilisel memoriaalil on isiku kohta teada järgmised andmed:
            - Kas nimi ja sünni- ning surma-aasta on õiged ja isa või ema nimi on olemas?
            - Küüditatute puhul, kas on kirjas, millal inimene vabastati? Kas teate, millal ta reaalselt tagasi tuli? Kas pereliikmed tulid koos, või tuli keegi varem?
            - Arreteeritute puhul on oluline teada, kas vangilaagrist vabanemisele järgnes asumisele saatmine või kodumaale pöördumine.
            - Matmispaiga puhul palun täpsustage oblast/krai, rajoon, küla/alev ning kirjeldage võimalusel haua tähiseid (milline rist, kivi, aed jne).

            Kui leiate elektrooniliselt memoriaalilt kaks isikukirjet, kes tegelikult käivad ühe isiku kohta, andke meile teada.

            Kui Teie poolt pakutud muudatus puudutab persooni põhiandmeid (nimi või sünni- ning surma-aasta) saatke õigeid andmeid kinnitav dokument aadressile <memoriaal@mnemosyne.ee>

            Oleme paranduste ja täienduste eest väga tänulikud! Aktsepteeritud parandused viime sisse jooksvalt, seega täieneb ja muutub nimekiri pidevalt.

            Kontakt:
              - Tõnismägi 8, Tallinn 10119;
              - Tel. +372 6484962
              - <memoriaal@mnemosyne.ee>
              - [mnemosyne.ee](http://www.mnemosyne.ee)
