title: (Terrori ohvriks langenud) Eesti kaadriohvitseride mälestusmärk
content:
    -
        text: |
            1940\. aasta suvel langes esimeste seas terrori ohvriks Eesti sõjaväeline eliit ja Vabadussõja kangelased. Terror jätkus Teise maailmasõja ajal Nõukogude tagalas ja pärast sõda Eestis. Enamik tegevväe kindralitest ja vanemohvitseridest, aga ka üle 500 nooremohvitseri ning eru- ja reservohvitseri arreteeriti ja hukati või suri vangistuses.

            Kokku langes Nõukogude terrori ohvriks 794 tegevväes teeninud ohvitseri ja sõjaväeametnikku, mis oli veerand kogu Eesti ohvitserkonnast. Ligi kaks kolmandikku neist oli osa võtnud Vabadussõjast. Nende hulgas oli 198 Vabadusristi kavaleri.
